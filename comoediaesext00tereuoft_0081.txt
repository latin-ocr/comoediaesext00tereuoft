ACTUS 1. scENA 11. 43

Ex Attica hinc abreptam. Pu. Civemne'? ΤΗ. Arbitror z 30
Certum non scimus: matris nomen et patris

Dicebat ipsa: patriam et signa cetera

Neque scibat, neque per aetatem etiam potis erat.

Mercator hoc addebat : e praedonibus,

Unde emerat, se audisse abreptam e Sunio. 35
Mater ubi accepit, coepit studiose omnia

Docere, educere, ita uti si esset filia.

Sororem plerique esse credebant meam.

Ego cum illo, quicum tum uno rem habebam, hospite,

Abii huc ε qui mihi reliquit haec, quae habeo, omnia. 40
‘PA. Utrumque hoc falsum'st: effluet. T H. Qui istuc? ΡΑ. Quia
Neque tu uno eras contenta, neque solus dedit :

Nam hic quoque bonam magnamque partem ad te attulit.

Tu. Ita’st: sed sine me pervenire, quo volo.

Interea miles, qui me amare occeperat, 45
In Cariam est profectus : te interea loci

Cognovi: tute seis postilla quam intumum

Habeam te : et mea consilia ut tibi credam omnia.

Pu. Neque hoc tacebit Parmeno. ΡΑ. Oh, dubiumne id est?
ΤΗ. Hoc agite, amabo : mater mea illie mortua’st 50
Nuper t ejus frater aliquantum ad rem est avidior.

Is, ubi hanc forma videt honesta virginem

Et fidibus scire, pretium sperans illico

Producit: vendit: forte fortuna affiiit

Hic meus amicus: emit eam dono mihi, 55
Imprudens harum rerum ignarusque omnium.

⁷Is venit: postquam sensit me tecum quoque

Rem habere, fingit causas, ne det, sedulo :

Ait, si fidem habeat se iri praepositum tibi

Apud me; ac non id metuat, ne, ubi acceperim, 60
Sese relinquam ; velle se illam mihi dare :

Verum id vereri ε sed ego quantum suspicor,

Ad virginem animum adjecit. Pa. Etiamne amplius?

ΤΗ. Nil: nam quaesivi: nunc ego eam, mi Phaedria,

Multae sunt causae, quamobrem cupiam abducere ε 65
Primum, quod soror est dicta : praeterea, ut suis

Restituam ac reddam: sola sum : habeo hic neminem,

⁴ Neque amicum neque cognatum: quamobrem, Phaedria.

’ξ’ Cupio aliquos parere amicos beneficio meu. a

