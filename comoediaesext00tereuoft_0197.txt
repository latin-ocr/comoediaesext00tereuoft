ACTUS ΙΙ. SCENA Ι.
Lirenas. Sos'rnA'rA.

LA. Pro Deum atque hominum! quod hoc genus est! quae haec
est conjuratio !

Ut nae omnes mulieres eadem aeque studeant, nolintque omnia?

Neque declinatam quicquam ab aliarum ingenio ullam reperias?

Itaque adeo uno animo omnes socrus oderunt nurus.

Viris advorsari aeque studium est, similis pertinacia’st. 5

In eodemque omnes mihi videntur ludo doctae ad malitiam.

Ei ludo, si uHa'sit magistra, hanc esse satis certo scio.

So. Me miseram, quae nunc, quamobrem accuser, ‘nescio-

‘ LA. Hem ἔ tu nescias.

So. Ita me Di bene ament, mi Laches,

Itaque una inter nos agere aetatem liceat. LA. Di mala pro-
hibeant. 10

So. Meque abste immerito esse accusatam, postmodo rescisces,
scio.

LA. Te immerito? an quicquam pro istis factis dignum te dici
potest?

Quae me et te et familiam dedecoras, filio luctum paras.

Tum autem, ex amicis inimici ut sint nobis affines, facis:

Qui illum decrerunt dignum, suos cui liberos committerent, 15

Tu sola exorere, quae perturbes haec, tua imprudentia.

So. Egon’? LA. Tu, inquam, mulier, quae me omnino lapidem,
non hominem putas.

An, quia ruri esse crebro soleo, nescire arbitramini,

Quo quisque pacto hic vitam vostrorum exigat?

Multo melius hic quae fiunt, quarn illi, ubi sum assidue, scio : 20

Ideo quia, ut vos domi mihi eritis, proinde ego ero fama foris.

“ J ampridem equidem audivi, cepisse odium tui Philumenam:

Minimeque adeo mirum3 et, ni id fecisset, magis mirum foret.

Sed non credidi adeo, ut etiam totam hanc odisset domum :

Quod si scissem, illa hic maneret potius, tu hinc isses foras. 25

At vide, quam immerito aegritudo haec oritur mi abs te, Sostrata :

Rus habitatum abii, concedens vobis et rei serviens;

Sumtus vostros otiumque ut nostra res posset pati,

Meo labori haud parcens, praeter aequom atque aetatem meam.

Non, te pro his curasse rebus, ne quid aegre esset mihi? 30

