PROLOGUS.

..-——.-—

Pomm cum primum animum ad scribendum appulit,
Id sibi negoti credidit solum dari,

Populo ut placerent, quas fecisset fabulas.

Verum aliter evenire multo intelligit :

Nam in prologis scribundis operam abutitur,

Non qui argumentum narret, sed qui malevoli
Veteris poetae maledictis respondeat.

Nunc, quam rem vitio dent, quaeso, animum advortite.

Menander fecit Andriam et Perinthiam :

Qui utramvis recte norit, ambas noverit.

Non ita dissimili sunt argumento, attamen
Dissimili oratione sunt factae ac stylo.

Quae convenere, in Andriam ex Perinthia
Fatetur transtulisse, atque usum pro suis.

ld isti vituperant factum 3 atque in eo disputant,
Contaminari nen decere fabulas.

Faciunt nae intelligendo, ut nihil intelligant ;
Qui cum hunc accusant, Naeviuna, Plautum, Ennium
Accusant‚ quos hic noster auctores habet z
Quorum aemulari exoptat negligentiam,

, Potius quam istorum obscuram diligentiam.
Dehinc, ut quiescant porro, moneo, et desinant
Maledicere ; malefacta ne noscant sua.

Favete, adeste aequo animo, et rem cognoscite,
Ut pernoscatis, ecquid spei sit reliqiium :
Posthac quas faciet de integro comoedias,

- Spectandae an exigendae sint vobis prius.

ΕΠ

10

15

20

25

