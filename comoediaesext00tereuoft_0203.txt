ACTUS ΙΙΙ. SCENA 111.

nummus,

Nequeo mearum rerum initium'ullum invenire idoneum,

Unde exordiar narrare, quae nec opinanti accidunt;

Partim quae perspexi his oculis, partim quae accepi auribus

Qua me propter exanimatum citius eduxi foras.

Nam modo intro ut me corripui timidus, alio suspicans 5

Morbo me visurum affectam, ac sensi uxorem esse ς hei mihi ἱ

Postquam me aspexere ancillae advenisse, illico omnes simul

Laetae exclamant, “ Venit,” id quod derepente aspexerant.

Sed continuo voltum earum sensi immutari omnium,

Quia tam incommode illis fors obtulerat adventum meum. 10

Una illarum interea propere praecucurrit, nuntians,

Me venisse z ego ejus videndi cupiduS‚ recta consequor.

Postquam intro adveni, extemplo ejus morbum cognovi miser:

Nam neque, ut celare posset, tempus spatium ullum dabat :

Neque voce alia, ac res monebat ipsa, poterat conqueri. 15

Postquam aspexi, O facinus indignum, inquam : et corripui illico

Me inde lacrymans, incredibili re atque atroci percitus :

Mater consequitur : jam ut limen exirem, ad genua accidit,

Lacrymans misera: miseritum est: profecto hoc sic est, ut puto:

Omnibus nobis ut res dant sese, ita magni atque htuniles
sumus- 20

Hanc habere orationem mecum principio institit ε

“ Ο mi Pamphile, abs te quamobrem haec abierit, causam vides:

Nam vitium est oblatum virgini olim ab nescio quo improbo.

Nunc huc confugit, te atque alios partum ut celaret suum.”

Sed cum orata ejus reminiscor, nequeo, quin lacrymern miser. 25

‘⁴ Quaeque fors fortuna est, inquit, nobis quae te hodie obtulit,

Per eam te obsecramus ambae, si jus, si fas est, uti

Advorsa ejus per te tecta tacitaque apud omnes sient.

Si unquam te erga animo esse amico sensti eam, mi Pamphile,

Sine labore hanc gratiam te, ut sibi des pro illa, nunc rogat. 30

Ceterum de reducenda id facias, quod in rem sit tuam.

Parturire eam, neque gravidam esse ex te, solus conscius.

Nam aiunt tecum post duobus concubuisse eam mensibus.

Tum, postquam ad te venit, mensis agitur hic jam septimus:

Quod te scire, ipsa indicat res: nunc si potis est, Pamphile, 35

