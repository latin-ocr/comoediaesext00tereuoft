xiv TERENTII vrrA.

Hunc Afranius quidem omnibus Cornicis praefert, scribens in Com-
pitalibus:
Terentio non similem dices quempIam.

Volcatius autem non solum Naevio et Plauto et Caecilio, sed Licinio
quoque postponit. Cicero in Limone hactenus laudat:

Tu quoque, qui solus lecto sermone, Terenti,
Conversum expressumque Latina voce Menandrum
In medio populi sedatis vocibus effers,

Quicquid come loquens ac omnia dulcia dicens.

Item C. Caesar ε

Tu quoque, tu in summis, ο dimidiata Menander,
Poneris, et merito, puri sermonis amator.

Lenibus atque utinam scriptis adjuncta foret vis,
eomica ut aequato virtus polleret honore

Cum Graecis, neque in hac despectus parte jaceres!
Unum hoc maceror et doleo tibi deesse, Terenti.

 

Haec Suetonius Tranquillus. Nam duos Terentius poetas fuisse
scribit Metius: quorum alter Fregellanus fuerit, Terentius Libo, alter
libertinus, Terentius, Afer patria, de quo nunc loquimur. Scipionis
fabulas edidisse Terentium, Valgius in Actaeone ait:

Hae quae vocantur fabulae, cujusne sunt?

Non has, qui jura populis recensens dabat
Honore summo affectus, fecit fabulas?

Duae ab Apollodoro translatae esse dicuntur Comico, Phormio et
Hecyra3 quatuor reliquae a Menandro, ex quibus magno successu et
pretio stetit Eunuchus. Hecyra, saepe exclusa, vix acta est.

