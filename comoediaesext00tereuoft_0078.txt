40 PROLOGUS.

Latinas scisse sese, id vero pernegat.

Quod si personis isdem huic uti non licet Í¾ 35
Qui magis licet currentem servom scribere,

Bonas matronas facere, meretrices malas,

Parasitum edacem, gloriosum militem,

Puerum supponi, falli per servom senem,

Amare, odisse, suspicari? denique 40
Nullum est jam dictum, quod non dictum sit prius.

Quare aequom est vos cognoscere atque ignoscere,

Quae veteres factitarunt, si faciunt novi.

Date operam, cum silentio animum attendite,

Ut pernoscatis, quid sibi Eunuchus velit. , 45

 

