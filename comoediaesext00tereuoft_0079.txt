EUNUCHUS.

 

ACTUS I. SCENA I.

Pnffimm. PARMENo.

Pu. Quid igitur faciam? non eam, ne nunc quidem
Cum arcessor ultro? an potius ita me comparem,

Non perpeti meretricum contumelias?

Exclusit: revocat: redeam? non, si me obsecret.

ΡΑ. Siquidem hercle possis, nil priuS, neque fortius :
Verum si incipies, neque pertendes naviter,

Atque ubi pati non poteris, cum nemo expetet.

Infecta pace, ultro ad eam venies, indicans

Te amare, et ferre non posse : actum’st: ihcet :

Peristi: eludet, ubi te victum senserit.

Proin tu, dum est tempus, etiam atque etiam hoc cogita,
Here, Quae res in se neque consilium, neque modum
Habet ullum, eam rem consilio regere non potes.

In amore haec omnia insunt vitia : injuriae,

SuspicioneS, inimicitiae, indutiae,

Bellum, pax rursum ε incerta haec si tu postules,
Ratione certa facere, nihilo plus agas,

Quam si des operam, ut cum ratione insanias.

Et quod nunc tute tecum iratus cogitas,

Egone illam? quae illum? quae me? quae non? sine modo,
Mori me malim : sentiet qui vir siem :

Haec verba una mehercle falsa lacrymulaq

Quam oculos terendo misere vix vi expresserit,
Restinguet: et te ultro accusabit: et dabis

Ultro ei supplicium. Pa. O indignum facinus ! nunc ego
Et illam scelestam esse, et me miserum sentio z

Et taedet: et amore ardeo : et prudens, sciens,

Vivus vidensque pereo: nec quid agam scio.

ΡΑ. Quid agas? nisi ut te redimas captum quam queas

10

15

20

25

