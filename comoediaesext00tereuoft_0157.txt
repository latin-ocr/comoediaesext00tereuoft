ACTUS Ι. SCENA 11.

Nam, qui mentiri aut fallere, ita uti fit, patrem .
Audebit, tanto magis audebit ceteros.

Pudore et liberalitate liberos

Retinere, satius esse credo, quam metu.

Haec fratri mecum non conveniunt, neque placent.
Venit ad me saepe clamans, Quid agiS‚ Micio?
Cur perdis adulescentem nobis? cur amat?

Cur potat? cur tu his rebus sumtum suggeris?
Vestitu nimio indulges: nimium ineptus es.

Nimium ipse est durus praeter aequumque et bonum:

Et errat longe, mea quidem sententia,

Qui imperium credat gravius esse aut stabilius,
vi quod fit, quam illud, quod amicitia adjungitur.
Mea sic est ratio, et sic animum induco meum ε
Malo coactus qui suum officium facit,

Dum id rescitum iri credit, tantisper cavet:

Si sperat, fore clam, rursum ad ingenium redit.
Ille, quem beneficio adjungas, ex animo facit :
Studet par referre ; praesens absensque idem erit.
Hoc patrium est, potius consuefacere filium

Sua sponte recte facere, quam alieno metu ε

Hoc pater ac dominus interest : hoc qui nequit,
Fateatur, nescire imperare liberis.

Sed estne hic ipsus, de quo agebam? et certe is est.
Nescio quid tristem video : credo jam, ut solet,

J urgabit. Salvom te advenire, Demea,
Gaudemus.

ACTUS Ι. SCENA ΙΙ.
Damna. M1cxo.

Da. Ehem! opportune: te ipsum quaerito,

Mr. Quid tristis es? DE. Rogas me, ubi nobis AEschinus

Sie't, quid tristis ego sim? M1. Dixin' hoc fore?

Quid fecit? DE. Quid ille fecerit? quem neque pudet
Quicquam : nec metuit quenquam : neque legem putat

Tenere se ullam : nam illa, quae antehac facta sunt,

Omitto : modo quid designavit? M1. Quidnam id est?

Dr.. Fores effregit, atque in aedes irruit

119
30

35

40

45

50

55

