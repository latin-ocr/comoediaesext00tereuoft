Ac'rns lv, SCENA 1v. 175

Sumtus, quos fecisti in eam, quam animo aequo tuli?
Egi atque oravi tecum, uxorem ut duceres ε

“ Tempus dixi esse ε impulsu duxisti meo. 65

Quae tum, obsecutus mihi, fecisti ut decuerat.

Nunc animum rursum ad meretricem induxti tuum :

Cui tu obsecutus, facis huic adeo injuriam.

Nam in eandem vitam te revolutum denuo

Video esse. ΡΑ. Mene? LA. Te ipsum : et facis injuriam. 70
Confingis falsas causas ad discordiam,

Ut cum illa vivas, testem hanc cum abs te amoveris:

Sensitque adeo uxor ε nam ei causa alia quae fuit,
Quamobrem abs te abiret? Pa. Plane hic divinat: nam id est.

ΡΑ. Dabo jusjurandum, nihil esse istorum tibi. LA. Ah ! 75
Reduc uxorem ε aut, quamobrem non opus sit, cedo.

ΡΛ. Non est nunc tempus. LA. Puerum accipias : nam is quidem
In culpa non est : post de matre videro.

ΡΑ. Omnibus modis miser sum : nec, quid agam, scio ε

'rot me nunc rebus miserum concludit pater. 80
Abibo hinc, praesens quando promoveo parum.

Nam puerum injussu credo non tollent meo3

Praesertim in ea re cum sit mi adjutrix socrus.

LA. Fugis? hem! nec quicquam certi respondes mihi?

Num tibi videtur esse apud sese? sine : 85
Puerum, Phidippe, mihi cedo: ego alam. Pu. Maxume.

Non mirum fecit uxor, si hoc aegre tulit:

Amarae mulieres sunt, non facile haec ferunt.

Propterea haee ira’st: nam ipsa narravit mihi :

Id ego hoc praesente tibi nolueram dicere : 90
Neque illi credebam primo ε nunc verum palam est.

Nam omnino abhorrere animum huic video a nuptiis.

LA. Quid ergo agam, Phidippe? quid das consili?

Pu. Quid agas? meretricem hanc primum adeundam censeo :
Oremus: accusemus : gravius denique 95
Minitemur, si cum illo habuerit rem postea.

LA. Faciam ut mones : eho ἔ curre, puer, ad Bacchidem hanc
Vicinam nostram: huc evoca verbis meis.

At te oro porro in hac re adjutor sis mihi. ΡΗ. Ah !

J amdudum dixi, itidemque nunc dico, Lache: 100
Manere affinitatem hanc inter nos volo,

Si ullo modo est, ut possit; quod spero fore.

