88 HEAUTON TIMORUMENOS.

Quae est dicta mater esse ei antehac, non fuit :

Ea obiit mortem : ex ipsa in itere hoc, alterae 30
Dum narrat, forte audivi. Cm‘r. Quaenam’st altera?

Sr. Mane: hoc, quod coepi, primum enarrem, Clitipho:

Post istuc veniam. C1.1¹r. Propera. SY. J am primum omnium,
Ubi ventum ad aedes est, Dromo pultat fores :

Anus quaedam prodit : haec ubi aperit ostium, 35
Continuo hic se conjecit intro, ego consequor :

Anus foribus obdit pessulum, ad lanam redit.

Hic sciri potuit, aut nusquam alibi, Clinia,

Quo studio vitam suam te absente exegerit ;

Ubi de improviso est interventum mulieri ε 40
Nam ea tum res dedit existumandi copiam

Quotidianae vitae consuetudinem ;

Quae, cujusque ingenium ut sit, declarat maxume.

Texentem telam studiose ipsam offendimus3

Mediocriter vestitam veste lugubri, 45
Ejus anuis causa, opinor, quae erat mortua,

Sine auro : tum ornatam. ita uti quae ornantur sibi ;

Nulla malam re esse expolitam muliebri:

Capillus sparsus, prolixus, clrcum caput

Rejectus negligenter. Pax! ΟΜΝ. Syre mi, obsecro, 50
Ne me in laetitiam frustra conjicias. Sr. Anus

Subtemen nebat ε praeterea una ancillula

Erat; ea texebat una, pannis obsita,

Neglecta, immunda illuvie. Cmr. Si haec sunt, Clinia,

Vera, ita uti credo, quis te est fortunatior? 55
Scin’ hanc, quam dicit sordidatam et sordidam? ’
Magnum hoc quoque signum’st, dominam esse extra noxiam,
Cum ejus tam negliguntur internuntii.

Nam disciplina est iisdem, munerarier

Ancillas primum, ad dominas qui affectant viam. 60
ΟΜΝ. Perge, obsecro te, et cave, ne falsam gratiam

Studeas inire : quid ait, ubi me nominas?

Sr. Ubi dicimus rediisse te, et rogare, uti

Veniret ad te, mulier telam desinit

Continuo, et lacrymis opplet os totum sibi ε 65
Ut facile scias, desiderio id fieri tuo.

ΟΜΝ. Prae gaudio, ita me Di ament, ubi sim nescio :

Ita timui. Cmr. At ego nil esse scibam, Clinia.

