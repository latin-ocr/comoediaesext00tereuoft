1632 HECYRA.

ACTUS III. SCENA ΙΙ.
SosmA’rA. PARMENo. Pmrmms.

So. Nescio quid jamdudum audio hic tumultuari, misera! ’

Male metuo, ne Philumenae magis morbus aggravescat:

Quod te, AEsculapi‚ et te, Salus, ne quid sit hujus, oro.

Nunc ad eam visam. PAR. Heus ! Sostrata. So. Hem!
PAR. Iterum istinc excludere?

so. Ehem ! Parmeno, tun' hic eras? perii, quid faciam misera? 5

Non visam uxorem Pamphili, cum in proxumo hic sit aegra?

PAR. Non visas? ne mittas quidem visendi causa quenquam.

Nam qui amat, cui odio ipsus est, bis facere stulte duco.

Laborem inanem ipsus capit, et illi molestiam affert.

Tum filius tuus introiit, videre, ut venit, quid agat. 10

So. Quid ais? an venit Pamphilus? PAR. Venit. So. Dis
gratiam habeo.

Hem! istoc verbo animus mi rediit, et cura ex corde excessit.

PAR. J am ea te causa maxume nunc huc introire nolo :

Nam, si remittent quippiam Philumenam dolores,

Omnem rem narrabit, scio, continuo sola soli. 15

Quae inter vos intervenerint, unde ortum est initium irae.

Atque eccum, video ipsum egredi, quam tristis. So. Ο mi gnate.

ΡΑΜ. Mea mater, salve. So. Gaudeo venisse salvom: salvan’

Philumena est? PAM. Meliuscula est. So. Utinam istuc ita

Di faxint.
Quid tu igitur lacrymas? aut quid es tam tristis? ι ΡΑΜ. Recte,
mater. 20

So. Quid fuit tumulti? dic mihi: an dolor repente invasit?

ΡΑΜ. Ita factum’st So. Quid morbi est? PAM. Febris.
So. Quotidiana? PAM. Ita aiunt.

I sodes intro, consequar jam te, mea mater. So. Fiat,

PAM. Tu pueris curre, Parmeno, obviam, atque eis onera adjuta.

PAR· Quid? non sciunt ipsi viam, domum qua redeant?
PAM. Cessas? ‘25

