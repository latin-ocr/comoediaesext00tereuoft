44 EUNUCHUS.

Id, amabo, adjuta me, quo id fiat facilius. 70
Sine illum priores partes hosce aliquot dies

Apud me habere: nil respondes? ΡΗ. Pessuma,

Egon‘ quicquam cum istis factis tibi respondeam?

ΡΑ. Eu noster! laudo : tandem perdoluit: vir es.

ΡΗ. At ego nescibam, quorsum tu ires: parvola 75
Hinc est abrepta : eduxit mater pro sua ε

Soror dicta’st ; cupio abducere, ut reddam suis:

Nempe omnia haec nunc verba huc redeunt denique, ,

Ego excludor : ille recipitur : qua gratia?

Nisi si illum plus amas quam me, et istam nunc times, 80
Quae advecta'st‚ ne illum talem praeripiat tibi.

ΤΗ. Ego id timeo? ΡΗ. Quid te ergo aliud solicitat? cedo.
Num solus ille dona dat? nuncubi meam

Benignitatem sensisti in te claudier?

Nonne, ubi mi dixti, cupere te ex AEthiopia 85
Ancillulam, relictis rebus omnibus

Quaesivi? porro Eunuchum dixti velle te,

Quia solae utuntur his reginae : repperi.

Heri minas pro ambobus viginti dedi.

Tamen contemtus abs te haec habui in memoria ι 90 Ι
Ob haec facta abs te spernor. ΤΗ. Quid istic Phaedria? ’
Quanquam illam cupio abducere, atque hac re arbitror

Id fieri posse maxume ε verumtamen,

Potius quam te inimicum habeam, faciam ut Jusseris.

ΡΗ. Utinam istuc verbum ex animo ac vere diceres ε 95
Potius quam te inimicum habeam: si istuc crederem

Sincere dici, quidvis possem perpeti.

ΡΑ. Labascit, victus uno verbo, quam cito!

ΤΗ. Ego non ex animo misera dico? quam joco

Rem voluisti a me tandem, quin perfeceris? 100
Ego impetrare nequeo hoc abs te, biduum

Saltem ut concedas solum. ΡΗ. Siquidem biduum.

Verum ne fiant isti viginti dies.

ΤΗ. Profecto non plus biduum, aut— ΡΗ. Aut? nil moror.

ΤΗ. Νοῃ fiet: hoc modo sine te exorem. ΡΗ. Scilicet 105
Faciundum'st quod vis. ΤΗ. Merito te amo, bene facis.

ΡΗ. Rus ibo : ibi hoc me macerabo biduum :

Ita facere certum’st ε mos gerundus’st Thaidi.

Tu, Parmeno, huc fac illi adducantur. ΡΑ. Maxmne.

 

