ACTUS IIIe SCENA 111.

Cnmmns. PY'rfflAs.

Cn. Profecto quanto magis magisque cogito,

Nimirum dabit haec Thais mihi magnum malum :

Ita me ab ea astute video labefactarier.

J am tum cum primum jussit me ad se arcessier;

Roget quis, quid tibi cum ea; ne noram quidem. 5
Ubi veni, causam, ut ibi manerem, reperit:

Ait rem divinam fecisse, et rem seriam

Velle agere mecum. J am erat tum suspicio,

Dolo malo haec fieri omnia : ipsa accumbere

Mecum ; mihi sese dare : sermonem quaerere. 10
Ubi friget, huc evasit, quam pridem pater

Mi et mater mortui essent: dico, jam diu.

Rus Sunii ecquod habeam, et quam longe a mari.

Credo ei placere hoc, sperat se a me avellere.

Postremo, ecqua inde parva periisset soror; 15
Ecquis cum ea una3 ecquid habuisset cum perit;

Ecquis eam posset noscere. Haec cur quaeritet

Nisi si ina forte, quae olim periit parvola,

Eam sese intendit esse, ut est audacia.

Verum ea si vivit, annos nata’st sedecim ε 20
Non major: Thais, quam ego sum, majuscula'st.

Misit porro orare, ut venirem, serio.

Aut dicat quid volt, aut molesta ne siet.

Non hercle veniam tertio. Heus, heus, ecquis hic?

Ego sum Chremes. ΡΥ. Ο capitulum lepidissimum ! 25
Cn. Dico ego mi insidias fieri? ΡΥ. Thais maxumo

Te orabat opere, ut cras redires. Cn. Rus eo.

ΡΥ. Fac amabo. Cn. Non possum, inquam. ΡΥ.Μ At tu apud

nos hic mane,
Dum redeat ipsa. Cn. Nil minus. ΡΥ. Cur, mi Chremes?

Cn. Malam rem nine ibis? ΡΥ. Si istuc ita certum’st tibi, 30

Amabo, ut illuc transeas, ubi illa’st. Cn. Eo.
ΡΥ. Abi, Dorias, cito hunc deduc ad militem.

