174 HECYRA.

Nosne hoc celatos tamdiu ἲ nequeo satis,

Quam hoc mihi videtur factum prave, proloqui.

Pa. Non mihi illud factum minus dolet, quam tibi, Lache. 25
ΡΛ. Etiam si dudum fuerat ambiguum hoc mihi,

Nunc non est; cum eam sequitur alienus puer.

LA. Nulla tibi, Pamphile, hic jam consultatio’st.

ΡΑ. Perii. LA. Hunc videre saepe optabamus diem,

Cum ex te esset aliquis, qui te appellaret patrem : 30
Evenit: habeo gratiam Dis. ΡΑ. Nullus sum.

LA. Reduc uxorem, ac noli advorsari mihi.

ΡΑ. Pater, si ex me illa liberos vellet sibi,

Aut se esse mecum nuptam ; satis certo scio,

N on clam me haberet, quod celasse intelligo. 35
Nunc, cum ejus alienum a me esse animum sentiam,

Neque conventurum inter nos posthac arbitrem

Quamobrem reducam? LA. Mater quod suasit sua,
Adulescens mulier fecit : mirandumne id est?

Censen', te posse reperire ullam mulierem, 40< -·

Quae careat culpa? an quia non delinquunt viri?
Pu. Vosmet videte jam, Lache et tu Pamphile,
Remissan’ opus sit vobis, redductan’ domum.
Uxor quid faciat, in manu non est mea.

Neutra in re vobis difficultas a me erit. · 45

Sed quid faciemus puero? LA. Ridicule rogas:

ς
ἐξ

Quicquid futurum'st‚ huic suum reddas scilicet;

Ut alamus nostrum. ΡΑ. Quem ipse neglexit pater,

Ego alam? LA. Quid dixti? eho! an non alemus, Pamphile? Ἰ
Prodemus quaeso potius? quae haec amentia est? 50

Enimvero prorsus jam tacere non queo ;

Nam cogiS‚ ea, quae nolo, ut praesente hoc loquar.
Ignarum censes tuarum lacrymarum esse me?
Aut quid sit hoc, quod solicitere ad hunc modum?
Primum hanc ubi dixti causam, te propter tuam
Matrem non posse habere hanc uxorem domi,
Pollicita est ea se concessuram ex aedibus.

Nunc, postquam ademtam hanc quoque tibi causam vides3
Puer quia clam te est natus, nactus alteram es.
Erras, tui animi si me esse ignarum putas.
Aliquando tandem huc animum ut adducas tuum,
Quam longum spatium amandi amicam tibi dedi?

 

