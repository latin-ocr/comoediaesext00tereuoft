PROLOGUS.

 

S1 quisquam est, qui placere se studeat bonis
Quam plurimis, et minime multos laedere,

In his poeta hic nomen profitetur suum.

Tum si quis est, qui dictum in se inclementius
Existimarit esse, sic existimet:

Responsum, non dictum esse, quia laesit prior,
Qui bene vertendo, et easdem s'eribendo male, ex
Graecis bonis Latinas fecit non bonas :

Idem Menandri Phasma nunc nuper dedit ε
Atque in Thesauro scripsit, causam dicere
Prius unde petitur, aurum quare sit suum,
Quam illic qui petit, unde is sit thesaurus sibi ;
Aut unde in patrium monumentum pervenerit,
Dehinc, ne frustretur ipse se, aut sic cogitet,
Defunctus jam sum, nihil est, quod dicat mihi:
Is ne erret, moneo, et desinat lacessere.

Habeo alia multa, nunc quae condonabitur;
Quae proferentur post, si perget laedere

Ita ut facere instituit: quam nunc acturi sumus
Menandri Eunuchum, postquam AEdiles emerunt,
Perfecit, sibi ut inspiciundi esset copia.
Magistratus cum ibi adessent, occepta 'st agi.
Exclamat, finem, non poetam, fabulam
Dedisse, et nil dedisse verborum tamen ε
Colacem esse Naevi et Plauti veterem fabulam :
Parasiti personam inde ablatam et militis.

Si id est peccatum, peccatum imprudentia'st
Poetae : non quo furtum facere studuerit :

Id ita esse, vos jam judicare poteritis.

Colax Menandri est: in ea est parasitus Colax,

· Et miles gloriosus: eas se hic non negat

Personas transtulisse in Eunuchum suam
Ex Graeca: sed eas fabissas factas prius

10

15

20

25

30

