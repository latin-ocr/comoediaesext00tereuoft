C. SULPITIl APOLLINARIS PERIOCHA
IN HEAUTON TIMORUMENON.

 

In militiam proficisci gnatum Cliniam,

Amantem Antiphilam, compulit durus pater:
Animique sese angebat, facti poenitens.

Mox, ut reversus est, clam patrem divertitur

Ad Clitiphonem. Is amabat scortum Bacchidem.
Cum arcesseret cupitam Antiphilam Clinia,

Ut ejus Bacchis venit amica, ac servolae

Habitum gerens Antiphila. Factum id, quo patrem
Suum celaret Clitipho : hic technis Syri

Decem minas meretriculae aufert a sene.
Antiphila Clitiphonis reperitur soror.

Hanc Clinia, aliam Clitipho uxorem accipit.

